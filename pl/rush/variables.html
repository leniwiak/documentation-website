<!DOCTYPE html>
<html lang="pl">
<head>
    <meta charset="utf-8">
    <title>Dokumentacja "rush" - zmienne</title>
    <link rel="stylesheet" type="text/css" href="/style.css">
</head>
<body>

<h1>Zmienne</h1>

<h3>Czym to jest?</h3>
<p>
Zadaniem zmiennej jest to, że gdy w skrypcie nastąpi odwołanie do jej nazwy, to zwróci ona swoją przypisaną zawartość.<br>
Zmienne pomagają w utrzymaniu porządku kodu. 
</p>

<h3>Kompatybilność i obsługa</h3>
<p>
Rush nie jest pełnym językiem programowania, a wyłącznie terminalową powłoką, dlatego posługuje się on wyłącznie zmiennymi środowiskowymi, a nie własną tablicą danych w pamięci.
Powoduje to, że działanie zmiennych środowiskowych zależy od aktualnie używanego systemu operacyjnego, a nie programu Rush samego w sobie.
<br><br>
Twórcy programu Rush nie mogą zapewnić, że działanie zmiennych środowiskowych będzie identyczne w przypadku każdej platformy na której zostanie uruchomiony, oraz że ich implementacja nie ulegnie zmianie w przyszłości.
</p>

<h3>Definiowanie zmiennej</h3>
<p>
Aby skonfigurować zmienną, należy użyć wbudowanej w program Rush komendy „setenv” lub skrótu „set”. Obie komendy wykonują dokładnie to samo.
</p>
<pre>
&gt; set EXAMPLE 5
&gt; setenv LONGER_EXAMPLE 60
</pre>
<p>
Pierwszy argument polecenia SET lub SETENV definiuje nazwę zmiennej, jaką chcemy stworzyć.
Drugi argument definiuje jej zawartość.<br>
Nazwa zmiennej nie może zawierać znaków specjalnych oraz nie może zaczynać się od liczby!
</p>

<h3>Sprawdzanie zawartości zmiennej</h3>
<p>
Gdy skonfigurujesz już jakąś zmienną, pewne jest, że w niektórych przypadkach warto byłoby ją oczywiście sprawdzić.
W powłoce „Rush” wykonuje się to za pomocą poleceń „getenv” lub „get”. Oba polecenia wykonują dokładnie to samo.
</p>
<pre>
&gt; get EXAMPLE
5
&gt; getenv LONGER_EXAMPLE
60
&gt;
</pre>
<p>
Polecenie „getenv” i jego skrótowiec „get” obsługują wyświetlanie zawartości tylko jednej zmiennej w tym samym momencie.
</p>

<h3>Usuwanie zmiennej</h3>
<p>
Aby usunąć zmienną środowiskową możesz użyć polecenia „unsetenv” lub „unset”.
</p>
<pre>
&gt; set EXAMPLE 100
&gt; get EXAMPLE
100
&gt; unset EXAMPLE
&gt; get EXAMPLE
GETENV FAILED! Variable "EXAMPLE" is not set!
&gt;
</pre>
<p>
Polecenie „unsetenv” i jego skrótowiec „unset” obsługują usuwanie tylko jednej zmiennej w tym samym momencie.
</p>

<h3>Szybka modyfikacja zmiennej</h3>
<p> TODO! </p>

<h3>Dołączanie zmiennej</h3>
<p>
Podczas wyświetlania tekstu w konsoli albo działania z jakimiś poleceniami, możesz odnieść się do treści zmiennej używając znaku „$” i wpisując nazwę zmiennej,
do której chcesz się odwołać.
</p>
<pre>
&gt; set NAME Documents
&gt; get NAME
Documents
&gt; l
./:
&gt; ad $NAME
&gt; l
./:
Documents/
&gt;
</pre>
<p>
Powłoka Rush zgłosi błąd, jeśli zmienna do której odwołuje się użytkownik nie została wcześniej ustawiona.
</p>

<h3>Dziedziczenie i samodzielność zmiennych</h3>
<p>
W większości UNIXowych systemów operacyjnych, zmienne środowiskowe działają na zasadzie samodzielności i dziedziczenia.<br><br>
Dziedziczenie polega na tym, że jeśli jakiś program uruchomi jeszcze inny program (inaczej mówiąc, podprogram), to wszystkie zmienne środowiskowe zostaną do niego skopiowane (bardzo ważne słówko, zapamiętaj je).
Następnie, pojawia się kolejna cecha, czyli w. w. samodzielność. Podprogram może odczytać, zmienić a nawet usunąć przekazane mu zmienne środowiskowe.
Te, zostaną skopiowane do jeszcze innych podprogramów, jeśli zostaną uruchomione.
<br><br>
Zmienne środowiskowe, które zostały zmodyfikowana w podprogramie nie wpływają na działanie nadprogramu.<br><br>
Przykładowo: Jeśli użytkownik skonfiguruje w swojej sesji zmienną „name” i nada jej wartość „John”, a następnie uruchomi przykładowy program „welcome”, to wtedy zmienna „name” zostanie do niego skopiowana.
<br>
Na tym etapie program „welcome” może odczytać zmienną „name”, wyświetlić ją, zmienić jej zawartość na np. „Alice” a później uruchomić następną instancję programu „welcome”. Wtedy, następna instancja znowu uzyska dostęp do zmiennej „name”, a potem wyświetli ją i zmieni. Tak w kółko.
<br><br>
Warto jednak zaznaczyć, że gdy użytkownik zamknie wszystkie instancje zmyślonego programu „welcome” i spróbuje sprawdzić zawartość zmiennej „name”, to zobaczy on wartość „John”. To dlatego, że zmienne środowiskowe są KOPIOWANE do podprogramów, a nie PRZEKAZYWANE.
</p>

<h3>Inne informacje:</h3>
<p>
    <b>Autor:</b> Leniwiak<br>
    <b>Typ objektu:</b> Dokumentacja niezależna. Poradnik.<br>
    <b>Dokumentacja dostosowana do wersji:</b> 0.3.8 i nowszej programu Rush<br>
    <b>Ostatnia data modyfikacji:</b> 7 grudnia 2024<br>
    <b>Należy do grupy projektów:</b> rush<br>
    <b>Strona internetowa:</b> http://docs.leniwiak.pl/<br>
    <b>Język programowania:</b> Rust<br>
</p>

</body>
</html>
